---
title: "Hodnocení: kombinované studium"
layout: page
menuItem: "Hodnocení: kombinované studium"
menuPosition: 4
---
<img src="{{ site.baseurl }}/style/adorno-kombi.jpg" width="100%">

**Hodnocení předmětu je průběžné** a ve čtecím týdnu je doplňuje **syntetizující esej**.

## Průběžné hodnocení

Studenti kombinovaného studia mohou získat za každý týden výuky 3–6 bodů za současné zpracování těchto tří úkolů:

<table>
	<tbody>	
		<tr>
			<td class="icon" style="color: red">✎</td>
			<td><b>Písemná příprava</b><br>1–3 body</td>
			<td>Přípravu je nutné odevzdat do 20.00 dne před konáním semináře. Odevzdávejte do odevzdávárny předmětu.</td>
		</tr>
		<tr>
			<td class="icon" style="color: orange">♺</td>
			<td><b>Účast na diskusi</b><br>1 bod</td>
			<td>Hodnocena je přítomnost na <b>celém</b> semináři nebo <b>čtyři příspěvky ve fóru</b> (za podmínek popsaných níže). Zisk bodů za přípravu a kreativní výstup je podmíněn splněním účasti na diskusi.</td>
		</tr>
		<tr>
			<td class="icon" style="color: green">✄</td>
			<td><b>Praktický kreativní výstup</b><br>1–2 body</td>
			<td>Výstup je nutné odevzdat do termínu konání následujícího semináře. Tvorba artefaktu nesmí kolidovat s průběhem semináře :-) Artefakty odevzdávejte do příslušné odevzdávárny.</td>
		</tr>
	</tbody>
</table>

Studenti kombinovaného studia mohou získávat body do průběžného hodnocení stejným způsobem jako studenti prezenčního studia — pokud se tedy nárazově nebo trvale mohou účastnit seminářů, mohou toho využít. Neúčast na seminářích si nicméně mohou nahradit účastí na diskusi v [předmětovém diskusním fóru](https://is.muni.cz/auth/diskuse/diskusni_forum_predmet?fakulta=1421;obdobi=6644;predmet=914565;guz=64510720;jp=v).

### Příspěvky v diskusním fóru

Diskuse v předmětovém diskusním fóru má předem daná pravidla:

1. Účast na jednom semináři je rovna **čtyřem užitečným příspěvkům ve fóru**, které mají vždy alespoň 400 znaků a věnují se tématu. Příspěvky jsou psány stručně, kultivovaným jazykem.
2. Tyto příspěvky jsou vždy některým z těchto typů příspěvků (a jsou vždy označeny příslušným hashtagem):
	- **Otvíráky — příspěvky vytvářející nové vlákno:**
		- **#překvapení**: Popisuje něco, co se čtenář dozvěděl díky zadané četbě.
		- **#nesouhlas**: Vyjadřuje nesouhlas s něčím v zadané četbě.
		- **#nesoulad**: Popisuje problematický aspekt zadaných textů — obsahuje popis protikladných tvrzení a staví několik možných hypotéz.
	- **Reakce na jiné příspěvky:**
		- **#kritika**: Věnuje se **jednomu** problematickému aspektu jiného příspěvku.
		- **#kontext**: Reakce na kritiku, která přináší více informací z několika relevantních zdrojů (z nichž je alespoň jeden akademickým zdrojem).
		- **#shrnutí**: Reakce na uzavřenou diskusi v diskusním fóru, která ve stručnosti shrnuje důležité body argumentace a popisuje její výsledek.
3. Studenti mohou navrhovat nové druhy příspěvků, které budou po akceptování vyučujícím zařazeny do tohoto seznamu a budou za ně uznány body.
4. Kritické příspěvky (**#nesouhlas**, **#kritika**) jsou vždy formulovány dle [„čtyř kroků inteligentní argumentace“ Daniela Dennetta](https://www.brainpickings.org/2014/03/28/daniel-dennett-rapoport-rules-criticism/).
5. Příspěvky jsou na nejvyšší úrovni vždy přiřazeny do vlákna vytvořeného vyučujícím. Všechny příspěvky k určitému tématu je nutné napsat nejpozději týden po semináři, který se danému tématu věnoval. Díky tomu může docházet k diskusi s těmi, kteří se zúčastnili živého semináře — pokud nebudou aktivní studenti, bude v diskusi aktivní i vyučující.
6. Off-topic poznámky nejsou započteny do minimální délky příspěvku.
7. Do diskuse je možné vstupovat i kratšími příspěvky, které však nebudou započteny do hodnocení.

### ✎ Písemné přípravy

Příprava má rozsah 1–2 normostrany, je hodnocena 1–3 body a závazně obsahuje

*   shrnutí veškeré literatury (1–2 odstavce),
*   formulaci vlastního názoru na literaturu (zajímavé, rozporné či jiné pasáže) a 
*   alespoň dvě otázky do diskuse (mohou být obsažené v textu).

Přípravu je možné psát neformálním stylem. Na zadané texty není třeba odkazovat normovaným způsobem – pokud je z kontextu zřejmé, o jakou publikaci jde, stačí odkazovat např. „na 7\. straně“ apod.


### ✄ Kreativní výstupy

Po semináři studenti zpracují výstup **v libovolné formě, která je zachytitelná a zprostředkovatelná v čase.** (Ano, v reakci na obsah či průběh kurzu můžete třeba křičet expletiva v lese, ale je potřebné to nějakým způsobem zaznamenat a odevzdat. A pozor, lesní tvorové nemají rádi hluk.)

Výstup reaguje na **konkrétní detail** obsahu kurzu nebo zpracovává **zajímavý zážitek** z výuky. Tvorba kreativního výstupu by studentům měla **zabrat cca hodinu**. Kromě samotného výstupu či jeho dokumentace je třeba napsat krátký komentář, proč vzniklo právě to, co vzniklo (1–2 odstavce).

Hodnocení kreativních výstupů probíhá formou vzájemného hodnocení v nástroji Peer Blender (na úvodním semináři se podíváme na detaily): každý artefakt je ohodnocen třemi dalšími osobami (studenty či vyučujícím). Za kreativní artefakt student získá 1 bod, pokud udělí souhlas alespoň dva z hodnotitelů.


## ✍ Eseje

**Syntetizující esej** pojednává o společenském významu konkrétní aktuální technologické inovace a opírá se o teoretickou bázi textů přečtených v kurzu a související publikace. Rozsah eseje je 6–8 normostran. Téma esejů si studenti vybírají ze seznamu, případně mohou po konzultaci s vyučujícím zpracovat téma vlastní.

**Esej musí splňovat nároky na analytický akademický text, reagovat a odkazovat na zadanou literaturu a měl by mít přehlednou strukturu dělenou nadpisy.** V eseji je potřebné odkazovat na literaturu standardním způsobem. Esej by měl být psán stručně a srozumitelným jazykem. Eseje odevzdávejte do odevzdávárny nazvané příhodně „Eseje“ do čtvrtka 3\. listopadu 2016 včetně.

Esej není hodnocen body, ale jeho úspěšné sepsání je podmínkou absolvování kurzu. Může být vrácen k přepracování (např. pro nedostatek ve zdrojování, nepřehlednou strukturu, nedostatečnou argumentační sílu, chybnou práci se zdroji atp.).


### Témata esejů

{% include topics.html %}

### Normostrana

{% include standardPage.html %}


## Celkové hodnocení

V kurzu je možné dosáhnout nejvýše 72 bodů.

*   Přípravy: 3 x 12 = **36**
*   Účast na diskusi v semináři či ve fóru: **12**
*   Artefakty: 2 x 12 = **24**

Hodnocení předmětu je následující:

*   72–62 bodů: A
*   61–55 bodů: B
*   54–48 bodů: C
*   47–41 bodů: D
*   40–34 bodů: E
*   méně než 34 bodů: F

Pokud z jakéhokoli důvodu dojde ke snížení počtu týdnů výuky, hodnotící škála bude přepočítána, aby proporčně odpovídala novému počtu týdnů a bodům za závěrečný esej.

Aktuální hodnocení, které bude průběžně aktualizováno vždy po konání semináře, můžete sledovat přímo na tomto webu. [ve sdílené tabulce]({{ site.assessmentsUrl }}).
